Spørsmål 1

Siri er ingeniør i Vegdirektoratet. Hun deltok i planleggingen av en bro. Ti år etter at broen ble konstruert, kollapset den. Årsaken til kolllapsen var antakelig at det ble brukt en uheldig kombinasjon av metall og tre i brokonstruksjonen.  

 

Hvilket av de fire momentene bør ifølge ingeniøretikkpensum tas med i vurderingen av om Siri har opptrådt klanderverdig (blameworthy) når det gjelder brokollapsen? 

		
Om Siri burde vært i stand til å forutse hendelsen (foreseeability) 

		
Hvor mange andre som var involvert i planleggingen. (limitation)  

		
Om Siri i etterkant av ulykken har forsøkt å dekke over handlingene sine (obfuscation)  

		
Hvilket motiv Siri hadde for handlingene sine (motive) 

10 poeng   

Spørsmål 2

La oss tenke oss at noen marinbiologer ved NTNU har gjort nye oppdagelser som kan bidra til å gjøre fiskeoppdrett mer effektivt. For å sikre seg at norske fiskeoppdrettere får et konkurransefortrinn, bestemmer forskerne seg for å ikke publisere resultatene.  

 

Hvordan er det mest nærliggende å karakterisere beslutningen, med tanke på CUDOS-normene (eller KUDOS-normene)?  

		
Forskerne bryter normen om desinteresse (desinterestedness). 

		
Forskerne bryter normen om offentliggjøring av studier (open science).  

		
Forskerne bryter normen om ​kommunalisme (communalism).  

		
Forskerne bryter normen om universalisme (universalism).  

10 poeng   

Spørsmål 3

La oss tenke oss at et stort oljeselskap besluttet å gå over til å utelukkende produsere kraft i offshore vindturbinparker. Oljeselskapets beregninger tilsa at produksjonskostnadene var så høye at kraftsalget normalt ikke ville lønne seg. Selskapets styre mente at de likevel hadde ansvar for å bidra i klimakampen ved å produsere fornybar energi.   



Hvilken av de følgende vurderingene av beslutningen ville vært mest i samsvar med John Elkingtons begrep om den triple bunnlinjen? 

		
Beslutningen vil gjøre bedriften bærekraftig, fordi den bidrar til å redusere klimautslipp.

		
Beslutningen vil ikke gjøre bedriften bærekraftig, fordi økonomisk lønnsomhet er en betingelse for bærekraft.  

		
 

Beslutningen vil gjøre bedriften bærekraftig, fordi fornybar energi er en betingelse for bærekraft.  

		
Beslutningen vil ikke gjøre bedriften bærekraftig, fordi den ikke følger føre-var-prinsippet.

10 poeng   

Spørsmål 4

En vanlig definisjon av «norm» er at det er en uskreven regel. Sosiologen Robert Merton formulerte fire ulike sosiale normer for vitenskapen. 

 

Hvilket av følgende eksempler skildrer et scenario hvor normen om organisert skeptisisme følges? 

		
En forsker er bevisst på egne bias og favoriserer ikke resultater som harmonerer med forskerens egne interesser. 

		
En bedrift som driver fiskeoppdrett gir en betydelig sum penger til en forskningsgruppe for at gruppen skal forske på fiskens levekår.   

		
Et vitenskapelig tidsskrift sørger for få en artikkel fagfellevurdert før den publiseres som vitenskapelig artikkel. 

		
En gruppe forskere som har kommet frem til noen oppsiktsvekkende resultater velger å hemmeligholde resultatene i stedet for å dele de åpent.  

10 poeng   

Spørsmål 5

I kapittelet om bærekraftige virksomheter trekkes det et skille mellom svak og sterk bærekraft.  

 

Hva går skillet ut på? 

		
Svak bærekraft prioriterer hensynet til de som lever i dag høyere enn hensynet til fremtidige generasjoner, mens sterk bærekraft gir like høy prioritet til fremtidige generasjon som til de som lever i dag. 

		
Svak bærekraft innebærer at tiltak som skader natur eller klima kan aksepteres hvis de fører med seg store økonomiske eller samfunnsmessige fordeler, mens sterk bærekraft benekter dette.  

		
Svak bærekraft innebærer at naturvern kan prioriteres høyere enn klima hvis de står i konflikt, mens sterk bærekraft innebærer at natur- og klimahensyn må ses i sammenheng med hverandre. 

		
Svak bærekraft tar bare hensyn til natur og klima, mens sterk bærekraft også tar hensyn til økonomi og samfunn. 

10 poeng   

Spørsmål 6

John Elkington har foreslått begrepet om den triple bunnlinjen for å synliggjøre bedrifters forpliktelser når det gjelder bærekraft.  

 

Hvilket av de følgende alternativene angir den, ifølge pensum, mest relevante innvendingen mot bruken av den triple bunnlinjen?  

		
Den triple bunnlinjen bygger på en sterk forståelse av bærekraft, mens modellen burde tatt utgangspunkt i et svakt begrep om bærekraft.  

		
Den triple bunnlinjen inneholder ingen referanser til økonomisk lønnsomhet, og det bryter med FNs forståelse av bærekraft.  

		
Den triple bunnlinjen tar ikke høyde for den samfunnsmessige dimensjonen ved bærekraft. 

		
Den triple bunnlinjen og rapportering om bærekraft kan brukes til «grønnvasking» av klimafiendtlige bedrifter.  

10 poeng   

Spørsmål 7

Trine forsker på effekten på marine økosystemer av å dumpe gruveavfall i sjøen. Når Trine gjør målinger i et område hvor gruveavfall oppbevares, finner hun lavere konsentrasjoner av miljøgift i fisken enn hun hadde forventet. Trine er sterk motstander av å lagre gruveavfall i sjøen, og hun er overbevist om at det må være noe feil med målingene. Hun velger derfor å utelate denne undersøkelsen fra en større forskningsrapport.  

Hvordan er det mest nærliggende å karakterisere Trines handling med tanke på CUDOS-normene (eller KUDOS-normene). 

		
Trine bryter med normen om deling.  

		
Trine bryter med normen om universalisme. 

		
Trine bryter med normen om desinteresserthet.  

		
Trine bryter med normen om kommunalisme (også kalt “kommunisme”). 

10 poeng   

Spørsmål 8

Tenk deg at myndighetene bestemmer at alle naturvitenskapelige forskningsprosjekter de neste fire årene må kunne knyttes til bærekraft for å få støtte fra forskningsrådet.  

  

Hvordan bør vi karakterisere beslutningen i lys av den lineære modellen? 

		
Beslutningen passer i liten grad med den lineære modellen, fordi modellen hevder at mest mulig uavhengig grunnforskning gir størst samfunnsmessig gevinst. 

		
Beslutningen passer i liten grad med den lineære modellen, fordi den lineære modellen forutsetter at politiske beslutninger blir tatt med lengre tidshorisont.   

		
Beslutningen passer i høy grad med den lineære modellen, fordi den lineære modellen hevder at bærekraft må ha forrang foran kortsiktig velferdsøkning.  

		
Beslutningen passer i høy grad med den lineære modellen, fordi modellen hevder at det er en direkte sammenheng mellom politiske målsetninger og den teknologiske utviklingen. 

10 poeng   

Spørsmål 9

Den lineære modellen uttrykker en bestemt forståelse av forholdet mellom forskning og teknologi.   

Hvilket av de følgende kritikkene er det mest nærliggende å rette mot den lineære modellen, ifølge pensum?  

		
Den lineære modellen gir for stor plass til at myndighetene kan blande seg inn i forskningen. 

		
Den lineære modellen inviterer i for liten grad forskere til å ta hensyn til hvilke følger forskningen får for samfunnet.  

		
Den lineære modellen bryter med idealet om universalisme i vitenskapen. 

		
Den lineære modellen bryter med idealet om organisert skeptisisme i forskningen.  

10 poeng   

Spørsmål 10

Tenk deg en stat som på et tidspunkt hadde et høyt utslipp av skadelige klimagasser.  

 

Hvilket av de følgende alternativene gir best uttrykk for ansvaret staten har ifølge Caneys modifiserte forurenseren betaler-prinsipp? 

 

		
Alle innbyggere har rett til å slippe ut en lik andel av atmosfærens absorberingskapasitet.   Staten har ansvar for å kompensere for alle utslipp som overstiger denne kapasiteten. 

		
Staten har ansvar dersom den har oppnådd betydelige fordeler av utslippet, selv om staten var uforskyldt uvitende om skadevirkningene. 

		
Staten har ikke ansvar for de opprinnelige utslippene, men staten har ansvar for alle nye utslipp, selv om den ikke har oppnådd betydelige økonomiske fordeler av utslippet.   

		
En stat som har hatt høye utslipp, er forpliktet til å redusere utslippene fra dette nivået. Staten har ansvar for å kompensere for alle skadevirkninger som skyldes at den ikke oppfyller forpliktelsen.  